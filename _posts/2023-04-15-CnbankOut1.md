---
layout: post
title: 0415课外
date: 2023-04-15
Author: Florence
tags: [ Poem , 学习 , 语文 ]
comments: true
toc: false
categories: [Classic Chinese]
---

<!-- more -->

# 杂诗-王维

君自故乡来，应知故乡事。

来日绮窗前，寒梅著花未？

# 山中送别

山中相送罢，日暮掩柴扉。

春草明年绿，王孙归不归。

# 菩萨蛮

平林漠漠烟如织⑵，寒山一带伤心碧⑶。

暝色入高楼⑷，有人楼上愁。

玉阶空伫立⑸，宿鸟归飞急⑹。

何处是归程？长亭更短亭⑺

# 绝句漫兴

肠断春江欲尽头，杖藜徐步立芳洲。

颠狂柳絮随风去，轻薄桃花逐水流。

# 客中行

兰陵美酒郁金香，玉碗盛来琥珀光。

但使主人能醉客，不知何处是他乡

# 三五七言

秋风清，秋月明，落叶聚还散，寒鸦栖复惊

相思相见知何日？此时此夜难为情！

入我相思门，知我相思苦

长相思兮长相忆，短相思兮无穷极，

早知如此绊人心，还如当初不相识

# 观猎

风劲角弓鸣，将军猎渭城。

草枯鹰眼疾，雪尽马蹄轻。

忽过新丰市，还归细柳营。

回看射雕处，千里暮云平

# 终南山

太乙近天都，连山接海隅。

白云回望合，青霭入看无。

分野中峰变，阴晴众壑殊。

欲投人处宿，隔水问樵夫。